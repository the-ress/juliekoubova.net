---
title: Jsem skutečně trans?
publish: unlisted
---

> Prosím vás, už dva roky se prezentuji jako žena, rok a půl beru hormony, před třemi měsíci jsem si nechala chirurgicky napravit pohlaví. Co myslíte, znamená to, že bych třeba mohla být trans? Nebo jsem jenom zmatená?
>
> <cite>každý druhý příspěvek na [r/asktransgender](https://www.reddit.com/r/asktransgender)</cite>

No dobře, já teď už asi objektivně jsem, i kdybych před šestým lednem, půl devátou ráno indočínského času, kdy Dr.&nbsp;Suporn Watanyusakul vzal do ruky skalpel, nebyla.

Faktem zůstává, že všichni občas pochybujeme. Co když si to jen namlouvám? Co když jsem se jenom zamilovala do idey bytí trans? Co když jsem jenom znuděná hraním života *na easy*, jako cishet běloch?

Když jsem byla dítě, tak jsem žádný niterný persistentní pocit, že jsem doopravdy holčička, neměla. Nijak jsem svůj gender neprožívala. Všichni se tvářili že jsem chlapeček a že to zřejmě nějak souvisí s tím, co rodiče nazývali "předek" (umyla sis zadek? a předek?) A kdo jsem já, abych protestovala?

Jasně, stereotypní chlapeček jsem fakt nebyla. Ve smíšených kolektivech vrstevníků jsem kamarádila jenom s holkama, aspoň do puberty. A většinu času jsem stejně byla schovaná u počítače nebo mezi výrazně staršíma lidma.

Naprosto jsem nenáviděla velikonoce, kdy mě nutili vyrábět proutěné falusy a pak s nimi nahánět holky. Dneska už vím, že bych daleko víc ocenila, kdyby se někdo postaral o moji setrvávající vlahost.

Ale to jsou takové maličkosti, kvůli tomu svůj rod nezačnete zpochybňovat.  myslela jsem si, že mě přitahují ženy.