---
title: Konzervatismus, liberalismus, oh my…
image: index.jpeg
bannerTitle: Konzervatismus
description: Tento týden jsem měla tu čest zhlédnout diskusi mezi Josefem Šímou a Romanem Jochem.
---

Tento týden jsem měla tu čest v [CEVRO Institutu](http://cevroinstitut.cz) zhlédnout diskusi [Face to Face: Liberalismus vs. konzervatismus](https://facebook.com/events/969426083143438) ^[konzervatismus se Z! jaká progresivní ortografie! smí se to vůbec?] mezi [Josefem Šímou](https://cs.wikipedia.org/wiki/Josef_%C5%A0%C3%ADma_(ekonom)) a [Romanem Jochem](https://cs.wikipedia.org/wiki/Roman_Joch).

Řešila se závažná, nebála bych se říci až palčivě aktuální témata. Zejména konsensuální kanibalismus, animovaná dětská pornografie a drogy.

K argumentům pana Šímy asi nemám co dodat, ale velmi mě bavil pan Joch, díky jehož skvělému projevu konečně křišťálově jasně chápu podstatu konzervativního pohledu na svět.

### Prudence

Je to velmi jednoduché. Všechny konzervativní "argumenty" fungují zhruba takto:

> Vidíte toho děsivého bubáka, co jsem nakreslil na zeď? 
> Vidíte, jak cení zuby? Jak syčí? Hrůza, co? To byste nechtěli!
>
> A proto musíme dát přes hubu *tamtěm* mírumilovným lidem,
> jinak by mohl přijít.
> 
> <cite>každý konzervativec ever</cite>

Konzervativci žijí v děsivém světě, kde mezi společností a kanibalismem, konzumací dětské pornografie, epidemií závislostí a dalšími neblahými jevy, nestojí nic víc, než papír sesmolený partičkou dvou sta klaunů. Pokud by tento dvorním alkoholikem posvěcený cár papíru vzal nějaký nezodpovědný liberál pryč, nastalo by živoucí peklo na zemi. *Bu, bu, bu, ty malá...* ehm.

<p class="pullquote-right" data-pullquote="Konzervativci žijí v děsivém světě, kde mezi společností a kanibalismem nestojí nic, než papír sesmolený partičkou dvou sta klaunů.">Velká škoda, že pro samé kanibaly nedošlo na stejnopohlavní adopce. Moc ráda bych si vyslechla, jak není možné gayům a lesbám povolit adoptovat děti, protože děti vychovávané v duhových rodinách by mohly trpět šikanou od dětí konzervativců. To by bylo vyloženě k popukání.</p>

Pan Joch by nám milostivě dovolil marihuanu, protože ji kouřili všichni jeho spolužáci na medicíně, ale nemá problém zavírat lidi do klece, jakmile u nich najde nějakou jinou látku ze seznamu. Vede jej k tomu prudence. Kdyby tak nečinil, mohli by fetovat všichni. A co jsou dnes zničené lidské životy proti potenciálnímu bubákovi v budoucnu sklouznuvšímu po šikmé argumentační ploše?

Ale je rozkošné jak pečlivě si konzervativci vybírají. Kupříkladu v případě globálního <s>ochlazování</s> <s>oteplování</s> změny klimatu jsem od nich volání po státních zásazích z důvodu předběžné opatrnosti ještě neslyšela. Zvláštní.

### Feminismus

Během jeho řeči také došlo na pár hejtů feminismu, které se setkaly s hurónským nadšením vyholené či plešaté části publika.

Jak pan Joch na úvod správně uvedl, konzervativních směrů je celá řada; on sám se nakonec řadí mezi ty liberálnější konzervativce. Ale rozdíl mezi různými proudy feminismu mu při jeho vtipném přirovnávání k fašismu jaksi uniká.

Samozřejmě nemá cenu zastírat, že existují i odporné marginální směry feminismu (např. TERF), které by chtěly vyvraždit trans ženy a muže zavřít do rezervací, nebo že dnešní feministický mainstream je levicový a velmi ochotný společenskou změnu zavádět silou.

Já jsem asi ta poslední, která by volala po státních zásazích, ale přijde mi jako docela velký problém i mezi libertariány, že zcela ignorují nerovné postavení Romů či žen, plynoucí z předsudků a výchovy, a pouze se vymezují proti neohrabaným státním pokusům o potlačení této diskriminace.

Jak libertariáni čekají, že myšlenkami svobody zaujmou lidi, pro které jsou tato témata osobně důležitá, když ani nejsou ochotni připustit jejich legitimitu? 

Jedna věc je vysvětlovat, že použití síly (státní zásahy, zákony, etc.), byť ve jménu dobré věci, není morální a nakonec ani příliš funkční způsob řešení problémů; druhá věc je alibisticky ignorovat menší faktickou svobodu lidí, kteří nejsou bílí, cis, heterosexuální muži, nebo se dokonce tvářit, že je vlastně v pořádku, a tesknit po časech, kdy byla situace ještě horší než dnes.

Ovšem to je součást širšího problému politického autismu mezi českými libertariány, kdy si průměrný sympatizant Svobodných, jsa dotázán které instituce by zrušil, vzpomene v první řadě na rodičovskou <span title="quote&ndash;unquote">dovolenou</span>, školky, a nějaké to divadlo.

*[TERF]: Trans-Exterminationist Radical Feminism