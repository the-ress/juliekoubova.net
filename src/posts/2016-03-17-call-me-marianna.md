---
title: Call Me Marianna
image: /img/2016-03-17-call-me-marianna.jpeg
imageAlt: Fotka z filmu Call Me Marianna
---
Minulý týden jsem na festivalu [Jeden svět](http://www.oneworld.cz/2016/) viděla polský film [Call Me Marianna](http://www.callmemarianna.com/). Bylo to hrozně smutný, zima, tma, Polsko tam působilo jako lotyšský vtip... Ale je fajn, že od doby zachycené ve filmu se situace v Polsku trochu zlepšila a trans lidé již nejsou nuceni zežalovat své rodiče pro legální uznání svého rodu.

Marianna ve filmu režíruje divadelní hru o svém příběhu. Trochu mě zarazilo, jak ve své hře nemá problém roli svého minulého já obsadit mužem, a mluvit o své minulosti v mužském rodě. Já bych to nesnesla.

A to nebylo veškeré misgenderování. Marianna nám představí svého kamaráda, kterého uvede jako trans muže, aby jej pak vytrvale oslovovala ženským rodem a vysvětlovala mu, jak ony ženy musí držet pospolu. Tak jsem z toho byla taková rozpačitá.

Organizátoři byli tak milí, že mě pozvali jako hosta do debaty po filmu. Tak jsem měla příležitost exhibovat asi před stovkou lidí a vykládat o kolik snažší život je, když vás vlastní rodina nezavrhne jen protože chcete být sami sebou.

<div class="hero">
  <img src="/img/2016-03-17-debata.jpeg" alt="Julie a Ondřej Plešmíd">
</div>